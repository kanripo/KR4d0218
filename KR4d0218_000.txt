# -*- mode: mandoku-view; -*-
#+TITLE: 夾漈遺稿
#+DATE: 2015-08-24 23:59:22.736504
#+PROPERTY: ID KR4d0218
#+PROPERTY: BASEEDITION WYG    
#+PROPERTY: JUAN 提要
<pb:KR4d0218_WYG_000-1a>¶
欽定四庫全書　　　　　集部四¶
　夾漈遺稿　　　　　　　别集類三(宋/)¶
　　提要¶
　　　　(臣/)等謹案夾漈遺稿三巻宋鄭樵撰樵字漁¶
　　　　仲莆田人居夾漈山中自稱溪西遺民紹興¶
　　　　間以薦得召對授右廸功郎兵部架閣尋改¶
　　　　監潭州南嶽廟給札歸鈔所著通志書成入¶
　　　　為樞宻院編修生平鋭于著述已成者凡四¶
<pb:KR4d0218_WYG_000-1b>¶
　　　　十一種未成者八種並見于所作獻皇帝書¶
　　　　中故當時以博物洽聞著而未嘗以文章名¶
　　　　其集自陳振孫書録解題以下亦皆不著録¶
　　　　此本前後無序跋不知何人所編上巻古近¶
　　　　體詩五十六首中巻記一篇論一篇書二篇¶
　　　　下巻書三篇其詩不甚修飾而蕭散無俗韻¶
　　　　其文滉漾恣肆多類唐李觀孫樵劉蜕在宋¶
　　　　人中亦自為別調其獻皇帝書自譽甚至上¶
<pb:KR4d0218_WYG_000-2a>¶
　　　　宰相書上方禮部書放言縱論排斥古人秦¶
　　　　漢来著述之家無一書能當其意至投宇文¶
　　　　樞宻江給事二書置學問而誇抱負益傲睨¶
　　　　萬狀不可一世其器量殊嫌淺狭然南北宋¶
　　　　間記誦之富考證之勤實未有過于樵者其¶
　　　　髙自位置亦非盡無因也觀于是集其學問¶
　　　　之始末亦可以見其概矣乾隆四十六年四¶
　　　　月恭校上¶
<pb:KR4d0218_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
