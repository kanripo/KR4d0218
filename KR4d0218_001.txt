# -*- mode: mandoku-view; -*-
#+TITLE: 夾漈遺稿
#+DATE: 2015-08-24 23:59:22.756834
#+PROPERTY: ID KR4d0218
#+PROPERTY: BASEEDITION WYG    
#+PROPERTY: JUAN 卷一
<pb:KR4d0218_WYG_001-1a>¶
欽定四庫全書¶
　夾漈遺稿巻一¶
　　　　　　　　　　　　　宋　鄭樵　撰¶
　　題夾漈草堂(并記/)¶
　斯堂本幽泉怪石長松修竹榛橡所叢㑹與時風夜¶
　月輕煙浮雲飛禽走獸樵薪所徃來之地溪西遺民¶
　于其間為堂三間覆茅以居焉斯人也其斯之流也¶
　顧其人家不富亦不貧不貴逹亦無病與爾屬相周¶
<pb:KR4d0218_WYG_001-1b>¶
　旋也¶
堂後青松百尺長堂前流水日湯湯西忩盡是農桑域¶
北牖無非花葛鄉罷去精神渾冉冉看來几案尚穰穰¶
不知此物何時了待看臨流自在狂¶
　　又¶
堂後施柴堂上燒柴門終日似無聊蓼蟲不解知辛苦¶
松鶴何能慰寂寥述作還驚心力盡吟哦早覺鬢毛彫¶
布衣蔬食隨天性休訝巢由不見堯¶
<pb:KR4d0218_WYG_001-2a>¶
　　題南山書堂¶
一泓澄澈照人間明月團團落古灣不向奔流隨浪擊¶
獨持髙潔伴雲閒禪房夜靜留清鑑閬苑仙歸墜碧環¶
每到軒前心轉逸了無纎翳可相闗¶
　　穀城山松隠巖¶
青嶂廻環畫屏倚晴忩倒入春湖水村村叢樹綠于藍¶
列列行人去如蟻新秧未插水田平髙低隴麥相縦横¶
黄昏倦客忘歸去孤月亭亭雲外生¶
<pb:KR4d0218_WYG_001-2b>¶
　　送芹齋¶
千載清風去不留何人能伴赤松逰乞骸直到骸歸日¶
吿老須臨老盡頭元亮園田何處有向平昏嫁㡬時休¶
湖州别駕發深省掛却朝冠便自由¶
　　題溪東草堂¶
春融天氣露微微藥草葱芽脈脈肥植竹舊竿従茂謝¶
栽桃新樹忽芳菲天寒堂上燃柴火日暖溪東解蝨衣¶
興動便擕樽到嶺人生真性莫教違¶
<pb:KR4d0218_WYG_001-3a>¶
　　湘妃怨¶
黄埃㳺輦轂翳日冷旌旗龍去攀髯逺鸞孤對影微魂¶
沉江縹𣺌泪染竹依稀枯樹空千載寒松已十圍蘆花¶
深月色燐火劇螢飛横笛瀟湘暮哀猿何處歸¶
　　昭君怨¶
長謝椒房草終為薄命身那教蘭蕙質翻與雪霜親臉¶
膩勻脂淺粧殘促恨顰故知闗北夜無分漢南春紅泪¶
殘胡月輕衣半洛塵琵琶凄切語愁殺路傍人¶
<pb:KR4d0218_WYG_001-3b>¶
　　輓通判黄子方¶
歌成薤露悲秋草正離離昔異修文事今同鬼伯司盾¶
衰雙日落夷恵兩風遺衰俗吾無恨親曾識紫芝¶
　　昭君解¶
巫山能雨亦能雲宫麗三千杳不聞延夀若為公道筆¶
後人誰識一昭君¶
　　靈龜潭¶
泉心潄玉開心孔山色挼藍熨眼花著手摩娑溪上石¶
<pb:KR4d0218_WYG_001-4a>¶
他年來訪汝為家¶
　　北山巖¶
西風曳曳片雲閒一夜寒泉卧北山倚杖巖頭秋獨望¶
稀踈烟壠是人間¶
　　東山採藥¶
一掬金丹向晩風山前草木盡龍宫詩書便是神仙味¶
更笑行冲問藥籠¶
　　過桃花洞田家留飲¶
<pb:KR4d0218_WYG_001-4b>¶
偶従沼渚過山家灼灼桃花噪暮鴉是處竹籬環草屋¶
人間雞黍話桑麻抱琴靜聽濤聲急對酒閒觀月色奢¶
可笑南陽劉子驥欲尋風土滯京華¶
　　薌林閒居¶
薌林蒼翠甚極目可吟詩梅子風前落杏花雨後移清¶
溪過半郭孤月隠踈籬寂寂雲山外蕭然獨自知¶
　　又¶
薌林蒼翠甚霽色繞吾廬四面鳥聲寂一庭月影踈有¶
<pb:KR4d0218_WYG_001-5a>¶
山皆入坐無日不安居好向墻東卧看人獻子虚¶
　　晨雨¶
東方斜未徹暝色淡初分宿鳥林中噪凄風葉上聞鐘¶
鳴催過雨星落避行雲獨立草堂内涓涓羣動紛¶
　　夜雨¶
夜雨瀟瀟至天寒擁敝裘空牀聽幻響獨詠解深憂次¶
第園蔬潤參差漁火幽長江風浪息何日放舟逰¶
　　村雨¶
<pb:KR4d0218_WYG_001-5b>¶
荒村常寂寂小雨自涓涓寒氣侵人急野花入目妍看¶
山頻當户聴鳥倍難眠萬事蕭條盡空餘日暮煙¶
　　澗雨¶
飄飄雨色亂終日悞聞聲釣客呼持笠牧童喜啜羮䡖¶
香樹下滿餘響谷中清為謝登臨者枕流洗耳傾¶
　　滌愫¶
枳棘何榛榛蝯狖不敢下芳苓何燁燁雹霜不敢灑驊¶
騮馳曲囏舉足難寛&KR1421;所以古之人犁鋤聊自把¶
<pb:KR4d0218_WYG_001-6a>¶
　　又¶
天命既倒懸將身費椒糈朝行畏日薄暮行畏齟齬娵¶
娃雖見珍衆嫭心未許展轉溷餔歠敢俟慶雲舉¶
　　又¶
孤鳳落鷹巢啼麟墜虎穴未能脱蒙茸安得出軒凸迢¶
逓空自倬耀靈乆已滅禔身入三門黽勉成吾拙¶
　　又¶
修身以為弓矯思以為矢立義以為的亦云善擬議嗚¶
<pb:KR4d0218_WYG_001-6b>¶
呼彼鴻漸進徳亦猶水我如駕其説木舌暢所指¶
　　又¶
八荒有禮樂塗民以耳目五政不得加七賦不能育古¶
今貴天常冣厭彼嬰犢嗟哉生不辰霑項滋觳觫¶
　　又¶
濳天以不䇿濳心以不手天人既和同飛濳均不朽吾¶
生既病勞未敢輕俯首乆幽不改操旦夕謀杯酒岷峨¶
自沈冥丘壑難為後¶
<pb:KR4d0218_WYG_001-7a>¶
　　又¶
徳行尊顔閔股肱卑蕭曹明哲知寢伏文章亦弁髦縦¶
彼攀龍鱗何如掉小舠人生一世間慎勿輕自豪¶
　　又¶
賢者不飽食何為仕與農聖人不詭時何為世所宗顯¶
晦既有因盛衰亦偶逢先秋而後春俄頃自雍容¶
　　又¶
金革乆不息遐方徒憚指誰為民請命皇天猶未喜茂¶
<pb:KR4d0218_WYG_001-7b>¶
徳自不綏眷眷我梓里傷哉古王道樵夫亦冷齒¶
　　又¶
嗟余本固陋湛身入花渚未製芙蓉裳已習離騷語綽¶
約雖多姿涕零何如雨季夏遭繁霜天寒不可禦¶
　　家園示弟槱¶
天下輕黄憲居鄰孰戴良暴田安足較散絹未為狂失¶
劍羞余里還牛讓古鄉家風留不墜少賤自翺翔¶
　　又¶
<pb:KR4d0218_WYG_001-8a>¶
竹牀讀史慣土銼勿粘塵灑埽王維徳澆鋤郭太仁使¶
才看著屐有道騐時薪小物汝知謹同心作古人¶
　　又¶
每恨紈綺子交逰半博徒棄家尋有道舍命事名儒風¶
雅非難及今人貴與殊夜深何所囑囑汝似狂夫¶
　　又¶
讀書經百巻見影豈須驚中夜山精笑寒燈草魅争脱¶
冠神采足擲樏眼光明面壁吾常事菴題天耐名¶
<pb:KR4d0218_WYG_001-8b>¶
　　又¶
佻達慿豪族踈狂自克家看人呼狗竇縦我泛漁槎鑿¶
穴安蜂豕穿籬避管笳如能癡勝黠寒食賀騮驊¶
　　又¶
誰使余為墨朝朝哭染絲獵鷹才子累殺虎古人癡早¶
信山宜面休嫌谷可移日光圖史滿炳燭却驚遲¶
　　又¶
學儉誠佳事慳名豈足居冩多崇厚論讀廢絶交書結¶
<pb:KR4d0218_WYG_001-9a>¶
客饒傾産破貧累賣車前人家訓在孫孔未全踈¶
　　又¶
隻身空後死千巻未酬恩不辱看來世貪生托立言無¶
家稱馬糞何史世龍門負石今愁晩中宵弔屈原¶
　　夏日題王右丞冬山書屋圖¶
壁間颯颯松濤起(闕/)　　　　氷冽呼燈始見王右丞¶
毫毛矜貴逞奇傑揮灑冬山書屋圖巖壑幽櫺坐髙哲¶
數筆蕭瑟天貌寒不盡枯枝不盡雪髙崕崛曲形凄肅¶
<pb:KR4d0218_WYG_001-9b>¶
驅禽逐獸但松竹傍有一水白于峰千頃奔茫日難昱¶
絹外似覺風慘激大江盡斷船相逐室中之人淡如菊¶
長年手㩦一巻讀忩外蒼虬恣飛瀑欲奪造化齊冷燠¶
天下無㡬焦孝然當世寧更有梅福苦吟抱膝此何人¶
乃肻蕭條立煉谷古今書畫技總微貴有嶔㟢生眼目¶
我聞孫登居北山隆冬披髪以自覆又聞昔賢暑重裘¶
六月御車鄙王侯二公氣岸皆千里朗月白霜胸際浮¶
名士逆天天不怒冬景能暖夏能秋千載斯人不可致¶
<pb:KR4d0218_WYG_001-10a>¶
我于畫間得其意揆向髙颷逺逺至筆光墨汁俱吐棄¶
但懸此幅清吾心千巖炎伏曦景熾布褐推車我不避¶
　　弔采石渡頭將軍¶
石頭城下何紛紛將軍疋馬氣如雲金鼔死兮弓矢休¶
勢失英雄不自由風淅淅兮月沈沈荻花滿岸江水深¶
千年江水留明月一片將軍報國心¶
　　採茶行¶
春山曉露洗新碧宿鳥倦飛啼石壁手攜桃杖歌行役¶
<pb:KR4d0218_WYG_001-10b>¶
鳥道紆廻愜所適千樹朦朧半含白峰巒髙低如几席¶
我生偃蹇耽幽僻撥草驅煙頻躡屐采采前山慎所擇¶
紫芽嫩綠敢輕擲龍團佳製自徃昔我今未酌神先懌¶
安得龜䝉地百尺前種武夷後鄭宅(鄭宅為先别/駕公所居)逢春¶
吸露枝潤澤大招二陸棲魂魄¶
　　秋水歌(效少陵/)¶
年年秋水崩江石秋水年年連天碧山中草木盡號呼¶
江外魚龍輕虚擲既憐茅屋化飛蓬又嘆蝦蟇共枕席¶
<pb:KR4d0218_WYG_001-11a>¶
人生變化不可知且聽秋風吹蘿薜¶
　　負耒歌¶
煙冉冉兮雨紛紛負耒耜兮出柴門出柴門兮踏行雲¶
茫茫山色天未分相率歌吟兮樂耕耘¶
　　插秧歌¶
漠漠兮水田裊裊兮輕煙布榖啼兮人比肩縦横兮陌¶
阡¶
　　餉饁歌¶
<pb:KR4d0218_WYG_001-11b>¶
提筐兮阡陌花紅兮衣白步遲遲兮心迫迫行至止兮¶
嗟于役低聲相勞兮日其夕¶
　　漫興¶
野鳥日啼户外凉風時入簾間老夫夢後欹枕稚子病¶
中解顔¶
　　又¶
陋巷顔回早死柴桑陶令長生逹觀千載兒戲厭見一¶
時利名¶
<pb:KR4d0218_WYG_001-12a>¶
　　又¶
門前半畆禾苗日午翠色可描笑問耦畊沮溺何勞蓑¶
笠終朝¶
　　又¶
今古去來有數乾坤闔闢無涯人生行雲流水處世運¶
甕搬柴¶
　　又¶
初秋一雨新凉子夜長吟未央階下花枝冷艷堂前佛¶
<pb:KR4d0218_WYG_001-12b>¶
火微茫¶
　　又¶
壺山八面蒼翠蘭水一泓漣漪容我放歌問渡慿誰拄¶
杖支頥¶
　　又¶
空山無人堅卧冷竈有飯晩餐安得原憲與語雪霜不¶
受天寒¶
　　又¶
<pb:KR4d0218_WYG_001-13a>¶
花下閒傾濁酒人前莫道清貧殘生全無奢願嵗月徙¶
倚竹筠¶
　　又¶
臨水時思下釣閉門聊學呑羶一身苦樂無定萬事安¶
危有天¶
　　又¶
鄰沽數盞微醉坦腹北忩短眠風送松濤聒耳驚回夢¶
蝶翩翩¶
<pb:KR4d0218_WYG_001-13b>¶
　　福寧州藍溪寺前䝉井¶
靜涵空碧色㵼自翠微巔品題當第一不譲慧山泉¶
　¶
　¶
　¶
　¶
　¶
　夾漈遺稿巻一¶
